#/obj/not.c
dbase (["file_name":"/data/doc/1997/Aug/doc8.16","name":"文档","msg":"[ 16] 昆明大观楼天下第一长联                   不知道(Jian) (Mon Aug 11)--------------------------------------------------------------------------------五百里滇池，奔来眼底。披襟岸帻，喜茫茫空阔无边。看：东骧神骏，西翥灵仪，北走蜿蜒，南翔缟素；高人韵士，何妨选胜登临。趁蟹屿螺洲，梳裹就风鬟雾鬓。更苹天苇地，点缀些翠羽丹霞；莫辜负：四周香稻，万顷晴沙，九夏芙蓉，三春杨柳。数千年往事，注到心头。把酒凌虚，叹滚滚英雄谁在。想：汉习楼船，唐标铁柱，宋挥玉斧，元跨革囊；伟烈丰功，费尽移山心力。尽珠帘画栋，卷不及暮雨朝云。便断碣残碑，都付与苍烟落照；只赢得：几杵疏钟，半江渔火，两行秋雁，一枕清霜。","id":"doc",])
